# game-name
## Учасник команди: 
> Стефанюк Є.І.

## Гра
> Hollow Knight

## Жанр:
> 2D Метроїдванія

## Опис:
У цій грі гравець керує безіменним лицарем-жуком, досліджуючи похмуре й занедбане розлоге королівство Холловнест, що було вражене незрозумілою інфекцією. Коли ми вперше потрапляємо до Холловнесту, нам не дають точної мети чи напрямку, тому гравець може досліджувати світ гри в своєму темпі. На початку головний герой може тільки ходити, стрибати та бити цвяхом у чотири сторони, які використовуються для подолання різних платформ та боїв з ворогами. Також в грі багато секретів, які заховані за ламкими стінами чи просто недосяжні для гравця з його поточним набором здібностей. 
Після перемоги над першим босом ми отримуємо перше підсилення – мстивий дух, який є таким собі фаєрболом, за допомогою якого ми отримуємо доступ до нової локації. На початковому етапі Hollow knight досить лінійний, але після відкриття здібности стрибання по стінах нам відкривається безліч шляхів, якими ми можемо скористатися. В грі справді відчувається твій прогрес, який так і тягне тебе йти далі.
Бойова система також дуже добре зроблена, що допомагає, тому що ця гра складна. Список супротивників величезний, боси неймовірні. Для полегшення проходження гравець може одягати на головного героя амулети, які покращують бойові здібності, мобільність, життя тощо. Якщо гравець помирає, то втрачає всі накопичені гроші, а на місці смерти залишається тінь, яку треба вбити для повернення цих грошей. Також багата історія в Hollow Knight розповідається здебільшого не безпосередньо, а через таблички, персонажів та їхні думки, що допомагає зануренню в гру і підштовхує гравця самостійно з’ясувати, що спричинило занепад королівства Холловнест і як це подолати.


---
[Повернутися до основної сторінки](../README.md)
